## <img src="/Images/Icons/public.png" width="200" height="200" /> <img src="/Images/Icons/handson.png" width="200" height="200" />

## Gli autori 

### Sonja Bezjak

* Università di Ljubljana, Slovenia
* [sonja.bezjak@fdv.uni-lj.si](mailto:sonja.bezjak@fdv.uni-lj.si)
* [@sonja\_adp](https://twitter.com/sonja_adp)

Sono impiegata presso l'Archivio dati delle Scienze Sociali” dove mi occupo principalmente di questioni relative all'accesso aperto dei dati della ricerca. Uno dei miei compiuti è quello di formare persone interessate ad approfondire tematiche come le politiche per i dati di ricerca, la pianificazione della gestione dei dati di ricerca, la citazione dei dati, le pubblicazioni di dati, ecc. Come membro del gruppo di formazione CESSDA ERIC cerco di condividere le mie conoscenze ed esperienze a livello internazionale.

Durante i miei studi in Sociologia, mi sono stati insegnati i principi su cui si fonda la scienza, tra cui la trasparenza e la riproducibilità. Ma solo più tardi dai miei amici, un fisico e un ingegnere, sono venmuta a sapere del movimento Open Source. Ho subito capito quanto sia importante diffondere l'idea che non è giusto nascondere le proprie intuizioni e scoperte ma che serve condividerle con gli altri il più presto possibile. Solo quando ho iniziato a lavorare presso l'Archivio dati delle Scienze Sociali (Università di Lubiana, Slovenia) e sono stato fortemente coinvolta nel progetto Open data mi sono resa conto di quanto impegno fosse necessario per cambiare la cultura ed essere in grado di superare le barriere della non condivisione aperta dei risultati della ricerca. Spero che questo manuale aiuti a rendere la scienza il più possibile aperta e comprensibile.

### Philipp Conzett

* UiT The Arctic University of Norway, Norvegia
* [philipp.conzett@uit.no ](mailto:philipp.conzett@uit.no )
* [@philippconzett](https://twitter.com/philippconzett)
* [0000-0002-6754-7911](https://orcid.org/0000-0002-6754-7911)

Sono un linguista di formazione e solo quando ho iniziato a lavorare come bibliotecario di ricerca presso l'UiT The Arctic University of Norway nel 2014 ho iniziato vagamente a interessarmi di scienza aperta. Fortunatamente, sono stato presto coinvolto nello sviluppo e nella gestione di servizi di supporto alla ricerca, compresi gli archivi per i dati di ricerca aperti; all'inizio si trattava di un archivio disciplinare specifico (TROLLing\), poi di uno istituzionale (UiT Open Research Data\), e infine di uno nazionale (DataverseNO\). La partecipazione allo sprint del libro Open Science ha contribuito in maniera vantaggiosa ad allargare le mie  competenze e la mia formazione.

Ci sono due grandi insidie per i formatori della scienza aperta, per come la vedo io. Per prima cosa, i formatori alle prime armi possono sentirsi così sopraffatti dagli argomenti da trattare e dalle risorse disponibili da scoraggiarsi e abbandonare. In secondo luogo, i formatori esperti che promuovono la scienza aperta potrebbero far confluire i loro sforzi in un movimento di nicchia, accessibile solo a pochi. Spero che questo libro possa aiutare a superare tutte e due questi ostacoli.


### Pedro L. Fernandes

* Instituto Gulbenkian de Ciência, Portogallo
* [pfern@igc.gulbenkian.pt](mailto:pfern@igc.gulbenkian.pt)
* [@pfern](https://twitter.com/pfern)
* [0000-0003-2124-0241](https://orcid.org/0000-0003-2124-0241)

Dal 1999 gestisco un programma di formazione in Bioinformatica presso l'Instituto Gulbenkian de Ciência, a Oeiras. In 19 anni sono state più di 5000 le persone che hanno preso parte ai corsi. Per raggiungere meglio gli studenti del 21° secolo abbiamo ampliato l’attività con l’insegnamento a distanza e con l'e-learning,.  Sono un sostenitore dell'accesso aperto, dei dati aperti della ricerca, del software libero e della scienza aperta e colgo ogni possibile occasione per trasmettere il senso di queste istanze nei miei corsi di formazione. Sono consapevole che questo movimento ha bisogno di crescere e raggiungere anche i non scienziati, quindi sono molto interessato alla sua divulgazione e diffusione.

La scienza aperta è una tematica che richiede un periodo di formazione intenso ma fattibile. I sostenitori come me hanno bisogno di unire le forze perché si attualizzi ogni giorno. La formazione in scienza aperta è necessaria a molti livelli. Per affrontare il livello principianti, nel 2017, insieme a Rutger A.Vos abbiamo preparato l'e-book gratuito "Open Science, Open Data, Open Source" ([http://osodos.org](http://osodos.org)\). Più advocacy e formazione nel mio futuro.


### Edit Görögh

* Università di Göttingen, Germania
* [goeroegh@sub.uni-goettingen.de](mailto:goeroegh@sub.uni-goettingen.de)
* [@gorogh\_edit](https://twitter.com/gorogh_edit)
* [0000-0002-0766-418X](https://orcid.org/0000-0002-0766-418X)

Attualmente lavoro all'Università di Göttingen come responsabile del progetto OpenUP, un progetto finanziato dall'UE che mira a sviluppare un quadro coerente per nuovi metodi, indicatori e strumenti per la revisione tra pari, la diffusione dei risultati della ricerca e la misurazione dell'impatto. Da oltre 10 anni mi occupo di gestione della conoscenza e di programmi correlati alla scienza/accesso aperti.

Lavorando su progetti di scienza aperta ho avuto l'opportunità di conoscere sia l’eterogenea comunità dei sostenitori di scienza aperta che gruppi di ricercatori e decision maker riluttanti e scettici, in entrambi i casi mi sono sentito motivato ad approfondire maggiormente il discorso della scienza aperta, a seguirne gli sviluppi e a conoscerne gli strumenti e i metodi per parlare efficacemente dei benefici e delle sfide che dobbiamo affrontare nel mondo in continua evoluzione della comunicazione scientifica.


### Kerstin Helbig

* Humboldt-Universität zu Berlin, Germania
* [kerstin.helbig@cms.hu-berlin.de](mailto:kerstin.helbig@cms.hu-berlin.de)
* [@FrauHelbig](https://twitter.com/FrauHelbig)
* [0000-0002-2775-6751](https://orcid.org/0000-0002-2775-6751)

Sono coordinatore per la gestione dei dati di ricerca presso la Humboldt-Universität zu Berlin. In qualità di consulente, assisto i ricercatori nella gestione dei loro dati di ricerca e organizzo corsi di formazione e sessioni informative.

Per me la sfida più grande della formazione scientifica aperta è mostrare ai ricercatori che la scienza aperta è più che un obiettivo politico o una responsabilità morale. E' essenziale dimostrare che ci sono diversi livelli di scienza aperta. Si può iniziare a piccoli passi senza dover “aprire” completamente da un giorno all'altro. Nei miei corsi di formazione, mi piace trovare soprattutto un mix variegato di background, discipline e conoscenze pregresse. Rendono la formazione ancora più interessante. Ricordo un corso di formazione in particolare: un partecipante \(un professore\) ha registrato un ORCID sul posto mentre parlavo dei vantaggi degli identificatori persistenti.


### Bianca Kramer

* Università di Utrecht, Paesi Bassi
* [b.m.r.kramer@uu.nl](mailto:b.m.r.kramer@uu.nl)
* [@MsPhelps](https://twitter.com/MsPhelps)
* [0000-0002-5965-6560](https://orcid.org/0000-0002-5965-6560)

La formazione in scienza aperta è gratificante perché non si tratta solo di insegnare alle persone nuove competenze, ma anche di discutere concetti fondamentali e di scambiare punti di vista e opinioni diverse. Come ha detto in uno dei nostri corsi: "Sono venuta ad imparare cose pratiche, che posso applicare alla mia ricerca, ma ho scoperto di far parte di un movimento". Per me, una formazione di successo dovrebbe essere interattiva e pratica, per incoraggiare le persone ad esplorare e sfidare le loro percezioni. Questo include il mio ruolo di formatore: essere sempre aperta a provare cose nuove e imparare dalle persone che partecipano alla formazione.  

### Ignasi Labastida

* Università di Barcellona, Catalonia
* [ilabastida@ub.edu](mailto:ilabastida@ub.edu)
* [@ignasi](https://twitter.com/ignasi)
* [0000-0001-7030-7030](https://orcid.org/0000-0001-7030-7030)

Ho conseguito un dottorato di ricerca in Fisica presso l’Università di Barcellona (UB) nel 2000. Adesso, mi dedico alla scienza aperta nella veste di Responsabile dell'Ufficio per la diffusione della conoscenza (http://crai.ub.edu/en/crai-services/intellectual-property) presso il CRAI dell'UB e come leader pubblico dei Creative Commons in Spagna dal 2003 quando furono introdotti.

Spero che nel prossimo futuro non ci sarà bisogno di formazione sulla scienza aperta perché quelle pratiche, ora descritte qui, saranno quelle applicate di default; che non sarà più necessario attaccare l'open tag e che i ricercatori dovranno giustificare perché non danno accesso ad alcuni dei loro risultati o attività. Penso che questo libro possa contribuire a raggiungere questa situazione ottimale mettendo in evidenza molte prassi consolidate e esempi fattibili per fare ricerca in maniera aperta.


### Kyle Niemeyer

* Università statale dell'Oregon, Stati Uniti d'America
* [kyle.niemeyer@oregonstate.edu](mailto:kyle.niemeyer@oregonstate.edu)
* [@kyleniemeyer](https://twitter.com/kyleniemeyer)
* [0000-0003-4425-7097](https://orcid.org/0000-0003-4425-7097)

Sono assistente professore di Ingegneria Meccanica presso la Oregon State University di Corvallis, Oregon, USA. Il mio gruppo di ricerca studia la combustione e i flussi di fluidi utilizzando simulazioni al computer, e sviluppa metodi numerici e strategie di calcolo parallelo. Sostenitore della scienza aperta!

Da studente ho spesso affrontato ostacoli nel condurre le mie ricerche a causa di software non condivisi apertamente; ora, come leader di un gruppo di ricerca, i miei studenti ed io affrontiamo le sfide poste dalla disponibilità di dati e dalla formattazione quando lavoriamo con i risultati in letteratura. Tuttavia, mostrare semplicemente agli altri quanto sia facile condividere apertamente i prodotti della ricerca può essere sufficiente a catalizzare il cambiamento, così come può esserlo dare l’esempio.


### Fotis Psomopoulos

* Centro per la Ricerca e la Tecnologia Hellas, Grecia
* [fpsom@issel.ee.auth.gr](mailto:fpsom@issel.ee.auth.gr)
* [@fopsom](https://twitter.com/fopsom)
* [0000-0002-0222-4273](https://orcid.org/0000-0002-0222-4273)

Fotis è un bioinformatico presso l'Istituto di Bioscienze Applicate (INAB\(INAB\|CERTH\) a Salonicco. Ha conseguito il dottorato di ricerca in Ingegneria Elettrica e Informatica nel 2010 con specializzazione in Bioinformatica e infrastrutture elettroniche ed è particolarmente interessato ai metodi aperti e riproducibili. Dedica molto tempo ad attività di formazione, sia all'interno di strutture accademiche formali che in eventi organizzati da Carpentries come istruttore e formatore certificato. Sul suo sito web si diverte tra bit.

Convincere le persone che spendere del tempo supplementare per mettere insieme un taccuino Jupyter con tutti i testi, le note, gli script e i dati attualmente conservati in varie cartelle "polverose" e dimenticate sul loro computer, li aiuterà a diventare un po' più organizzati. \#smallvictories \#reproducibilità


### Tony Ross-Hellauer

* Know-Center GmbH, Austria
* [tross@know-center.at](mailto:tross@know-center.at)
* [@tonyR\_H](https://twitter.com/tonyR_H)
* [0000-0003-4470-7027](https://orcid.org/0000-0003-4470-7027)

Tony Ross-Hellauer è un ricercatore senior (scienza aperta) al Know-Center di Graz. Ha conseguito un dottorato in Studi sull'Informazione (Università di Glasgow 2012) ed è un sostenitore entusiasta dell'accesso aperto e della scienza aperta le cui aree di ricerca includono la revisione tra pari, i metadata e la filosofia/storia della tecnologia. 

Anche se pianificare e organizzare eventi formativi è molto impegnativo, formare altre persone non solo per fare scienza aperta ma anche per far loro comprendere l’importanza della scienza aperta per il loro lavoro di ricerca di tutti i giorni, è uno degli aspetti più gratificanti del lavoro in questo settore. Come formatore, quando gli studenti si impegnano a condividere le proprie esperienze e riescono a trovare dei collegamenti tra le nuove conoscenze appena acquisite con queste esperienze, è molto esaltante.

### René Schneider

* HES//SO - Scuola di Amministrazione Aziendale di Ginevra, Svizzera
* [rene.schneider@hesge.ch](mailto:rene.schneider@hesge.ch)
* [@datosestupendos](https://twitter.com/datosestupendos)
* [0000-0003-4897-8561 ](https://orcid.org/0000-0003-4897-8561)

René Schneider è professore di Scienze dell'informazione presso la Scuola di amministrazione aziendale di Ginevra (che parte della Scuola universitaria professionale della Svizzera occidentale). Formatosi inizialmente come linguista computazionale, si interessa principalmente ai dati e a tutti i loro aspetti.

Ho scoperto di recente il campo della gestione dei dati di ricerca e mi sono impegnato soprattutto a causa della complessità e dell'alto potenziale della scienza aperta. Dopo aver gestito un progetto su come formare i bibliotecari a diventare istruttori per la gestione dei dati di ricerca (www.researchdatamanagement.ch\\), mi sono reso conto che la scienza aperta apre le porte, porta ad una migliore comprensione e riutilizzo dei risultati scientifici e infine collega la torre d'avorio accademica al mondo esterno.


### Jon Tennant

* Open Science MOOC, Germania
* [jon.tennant.2@gmail.com](mailto:jon.tennant.2@gmail.com)
* [@protohedgehog](https://twitter.com/protohedgehog)
* [0000-0001-7794-0218](https://orcid.org/0000-0001-7794-0218)

Jon ha terminato il suo pluripremiato dottorato di ricerca in Paleontologia all'Imperial College di Londra nel 2017 e nel 2015 per due anni è stato direttore della comunicazione di ScienceOpen. Attualmente, sta continuando in modo indipendente la sua ricerca sull'evoluzione dei dinosauri, mentre lavora alla costruzione di un MOOC a scienza aperta per aiutare a formare la prossima generazione di ricercatori in pratiche aperte. Ha pubblicato articoli su Open Access e Peer Review, è attualmente a capo dello sviluppo del documento Foundations for Open Science Strategy, ed è il fondatore della piattaforma di editoria digitale paleorXiv. Jon è anche ambasciatore di ASAPbio e del Center for Open Science, mentore di Mozilla Open Leadership e co-governatore dell'Open Science di Berlino. È anche un comunicatore e consulente scientifico freelance, e ha scritto un libro per bambini chiamato Excavate Dinosaurs.

Penso che l'aspetto più impegnativo della scienza aperta sia l'istruzione. Si tratta di un paradigma enormemente complesso, con un proprio lessico, pratiche, principi che rappresentano in molti casi una barriera piuttosto forte all'apprendimento. Tuttavia, guardare gli altri sviluppare le loro conoscenze e abilità è incredibilmente gratificante, e mi ritrovo ad imparare di più ad ogni nuova esperienza. In definitiva, abbiamo tutti la stessa cosa in mente - un sistema di ricerca scientifica più giusto, più equo, trasparente e rigoroso, e guardare in retrospettiva gli enormi passi che la comunità di ricerca globale, e soprattutto le generazioni più giovani, stanno compiendo in questo senso è molto stimolante.


### Ellen Verbakel

* 4TU.Centre for Research Data, Paesi Bassi
* [p.m.verbakel@tudelft.nl](mailto:p.m.verbakel@tudelft.nl)
* [@Ellen4TUData](https://twitter.com/Ellen4TUData)
* [0000-0002-8194-6724](https://orcid.org/0000-0002-8194-6724)

Ellen è una bibliotecaria di formazione. Ha una lunga esperienza professionale presso la Facoltà di Biblioteconomia presso la TU Delft. In seguito, ha lavorato alla Delft University Press e ha organizzato i processi di revisione tra pari per tre riviste. Ha anche progettato l'accesso aperto o le riviste nel lontano 2000! Dal 2005 ha sviluppato l'archivio delle pubblicazioni di TU Delft e nel 2009 si è trasferita al 4TU.Centre for Research Data \(all'epoca 3TU.Datacentrum\). Nel 2013 ha co-progettato la formazione Essentials 4 Data Support. Da allora è una formatrice entusiasta.

Dove saremmo senza formazione? E’ necessario conoscere tutti gli aspetti della scienza aperta ed essere in grado di entusiasmare molti altri! Questo manuale aiuta gli educatori a rendere la loro formazione più efficace per fare della scienza aperta uno metodo standard.


## Autori a distanza 

### April Clyburne-Sherin

* Code Ocean, Stati Uniti d'America
* [april.clyburne.sherin@gmail.com](mailto:april.clyburne.sherin@gmail.com)
* [@april\_cs](https://twitter.com/april_cs) & [@methodpodcast](https://twitter.com/methodpodcast)
* [0000-0002-5401-7751](https://orcid.org/0000-0002-5401-7751)

April è un epidemiologa, esperta di metodologia ed di strumenti scientifici aperti, metodi, formazione e gestione di comunità. Ha un master in Population Medicine (Epidemiologia). Dal 2014 si è focalizzata sulla formazione per ricercatori su metodi di ricerca aperti e riproducibili (Center for Open Science, Sense About Science, SPARC). Nel suo attuale ruolo di outreach scientist è incaricata di formare i ricercatori circa le migliori pratiche di riproducibilità computazionale utilizzando Code Ocean.

Ho avuto la fortuna di guadagnarmi da vivere con la formazione di altri scienziati su come migliorare la scienza. La mia comunità di supporto cresce ad ogni workshop e spero che questo manuale possa aiutare ulteriormente a far crescere la comunità di formatori sulla ricerca aperta. Le conversazioni sulla ricerca aperta spesso avvengono in camere dell’eco a cui partecipano ricercatori di buona volontà (come me) e bibliotecari con visioni del mondo simili. La formazione sulla ricerca aperta può allo stesso modo essere differenziata tra prospettive occidentali o settentrionali che vengono insegnate come se fossero universali. Aggiungere contesto e nuove prospettive alle conversazioni sulla ricerca aperta è l'unico modo per far funzionare la conoscenza per tutti. Il contenuto che abbiamo catturato durante questo sprint è circoscritto alle nostre esperienze personali, ma come altri autori aggiungono e modificano sulla base delle loro esperienze, possiamo puntare a un manuale che può migliorare il modo in cui parliamo e formiamo gli altri sulla ricerca aperta.


## Facilitatori 

### Helene Brinken

* Università di Göttingen, Bibilioteca statale e universitaria, Germania
* [brinken@sub.uni-goettingen.de](mailto:brinken@sub.uni-goettingen.de)
* [@helenebrinken](https://twitter.com/helenebrinken)
* [0000-0002-3278-0422](https://orcid.org/0000-0002-3278-0422)

Responsabile del progetto FOSTER presso l'Università di Göttingen dal maggio 2017. Laureata in Scienza dell’Informazione con specializzazione in e-learning, usabilità e esperienza utente, attualmente mi occupo di sviluppare materiali didattici e di facilitare workshop.

Prima di lavorare per FOSTER ho lavorato con giovani attivisti impegnati per favorire l’istruzione a livello mondiale e contro l'ingiustizia sociale. Ho imparato quanto siano importanti le dinamiche di gruppo e cosa si può ottenere unendo le forze. Il cambiamento culturale inizia a livello individuale. Riunire i ricercatori interessati alla scienza aperta può essere un grande passo avanti per promuovere la scienza aperta presso un’istituzione. Se vengono sostenuti e incontrano altri appassionati imparano molto presto che possono diventare loro stessi dei moltiplicatori.


### Lambert Heller

* TIB - Biblioteca nazionale per la Scienza e la Tecnologia, Hannover, Germania
* [lambert.heller@tib.eu](mailto:lambert.heller@tib.eu)
* [@Lambo](https://twitter.com/Lambo)
* [0000-0003-0232-7085](https://orcid.org/0000-0003-0232-7085)

Laureato in Scienze Sociali, sono bibliotecario di formazione. Ho lavorato come specialista in materia presso una biblioteca universitaria per diversi anni e nel 2013 ho dato il via all'Open Science Lab presso la TIB (Biblioteca Nazionale Tedesca per la Scienza e la Tecnologia). Attualmente sto gestendo diversi progetti di finanziamento. Dal 2014 mi occupo di facilitare e consigliare i book sprint. Ho contribuito alla creazione di VIVO, un sistema informativo gratuito di ricerca (CRIS\(CRIS\) basato interamente su Linked Open Data diffuso e conosciuto in Germania. Ho dato il via ad alcune discussioni in libraryland e altrove, ad esempio sulla Blockchain for Science.

Quando si tengono dei workshop (ad esempio, un workshop di mezza giornata per dottorandi e postdoc presso la Leibniz Research Association in Germania nel 2017 sulla questione del profilo scientifico e dei servizi di scrittura collaborativa) è sempre un piacere stimolare la curiosità degli studenti. Anche lo studente dai molteplici impegni, ha esperienze, si chiede e immagina come le cose potrebbero funzionare meglio. Mi piace attingere a questa energia positiva! E rende molto più facile per un formatore condurre una sessione di formazione.


# Traduttori e i revisori volontari che hanno collaborato alla versione italiana del Manuale

### Roberta Moscon

* Università degli Studi di Trento
* [roberta.moscon@unitn.it](mailto:roberta.moscon@unitn.it)
* [@openscienceit](https://twitter.com/openscienceit)

Ho avuto la grande opportunità di sperimentare diversi settori ed istituzioni in Italia e all’estero occupandomi di programmi di mobilità internazionale, di programmi di dottorato e di policies per la promozione della collaborazione tra università e industria nonchè per l’innovazione e l’imprenditorialità nelle istituzioni universitarie, seguendo il fil rouge della diversità: di lingua (sono traduttrice di formazione), di prospettiva (da funzionario amministrativo/gestionale a analista politica) e di approcci culturali (proattivi o conservatori) nei confronti del lavoro e al lavoro. 

Nella ricerca di mantenere uno sguardo su come fanno e sono gli altri, ho partecipato al programma Erasmus+ staff training nel 2019 traendo ispirazione dalle molte iniziative in atto a livello europeo per promuovere la scienza aperta e per la trasmissione di conoscenze e competenze sul trattamento dei dati della ricerca e su come rendere accessibile la ricerca. Da alcuni mesi infatti sono stata inserita nello staff del sistema bibliotecario dell’Università degli Studi di Trento, Ufficio Pubblicazioni scientifiche - Open Access, Anagrafe Ricerca, Editoria e il portale del programma FOSTER con la sua offerta di corsi e di approfondimenti mi ha aiutata ad entrare in questo ambito nuovo per me e forse in Italia ancora troppo poco conosciuto e supportato. 

Ho incontrato giovani ricercatori entusiasti e molto impegnati ma anche ottimi colleghi aperti verso la collaborazione e l’innovazione. Tra questi mi piace menzionare Gareth O’Neill all’epoca Presidente di EURODOC che ha appoggiato e facilitato subito il mio progetto e Ivo Grigorov, ex ricercatore e borsista ERC nonché parte dello staff di supporto alla ricerca presso la TDU. Gareth e Ivo sono solo una piccolissima parte di entusiasti della scienza aperta che a livello europeo si battono con impegno e passione per un cambiamento culturale dell’accademia nei confronti della ricerca e per una diffusione della ricerca senza monopoli e barriere.

Ivo in particolare mi ha suggerito di far partecipare al mio progetto di traduzione tutti coloro che avessero espresso l’intenzione di farlo tramite un a campagna di reclutamento via social. Ora che il lavoro è stato concluso grazie al contributo di molti è un piacere poter aggiungere alle versioni inglese, spagnola, portoghese del manuale anche quella italiana in attesa di quella francese e tedesca. 

Il manuale offre molti spunti ed esempi di come organizzare eventi di formazione sulla scienza aperta per allargare sempre di più la platea di chi la pratica; a parte gli aspetti economici che come contribuente mi aspetterei venissero chiariti definitivamente, i vantaggi dell’accesso aperto alle pubblicazioni, ai dati grezzi della ricerca sono talmente evidenti che mi auguro che queste pratiche diventino al più presto routine. E bibliotecari e bibliotecarie saranno pronti ad aiutare a farle conoscere in maniera efficace ed efficiente anche tramite questo Manuale.   

### Anna Maria Pastorini

![annamp (1)](https://user-images.githubusercontent.com/48010221/66304959-9d4e4380-e8fe-11e9-9b09-7d9107ea4a6e.jpg)

* Anna Maria Pastorini
*	Università degli Studi di Genova
*	[annamp@unige.it] (mailto:annamp@unige.it)


Bibliotecaria dal 2002, ho studiato Biblioteconomia e Storia del libro antico a Genova e Indicizzazione digitale a Roma.

In biblioteca mi sono occupata di catalogazione e ho coordinato sia i servizi al pubblico che quelli di back-office. Dal 2018 lavoro presso l’ufficio centrale del Sistema Bibliotecario di Ateneo come bibliotecaria di sistema. Mi occupo di Open Access cooperando con lo staff dell’Area ricerca alla gestione dell’Archivio istituzionale di Ateneo, in particolar modo per il deposito delle Tesi di dottorato. Sono redattrice del portale openscience.unige.it

Credo nell’importanza dell’informazione e della sensibilizzazione e sono convinta che la traduzione sia uno strumento essenziale per relazionarsi con tutto il mondo accademico e per consolidare l’importanza delle pratiche di Scienza aperta, aprendone le porte anche alla cittadinanza.

È vitale che il mondo accademico italiano prenda consapevolezza dell’urgenza di cambiare rotta e della necessità di modificare i propri schemi di lavoro per rimanere al passo con le sfide del futuro.
Open Science, per me, è equità nei diritti. Diritto all’informazione, diritto all’accesso, diritto alla condivisione, diritto al giusto compenso, diritto alla Scienza, vera.


### Tessa Piazzini

![Foster_Tessa_Piazzini (5)](https://user-images.githubusercontent.com/48010221/65977937-1408be00-e473-11e9-8a8a-642126e1e164.jpg)

* Università degli Studi di Firenze
* [tessa.piazzini@unifi.it](mailto:tessa.piazzini@unifi.it)

Laureata in Biblioteconomia nel 2003, lavoro nella Biblioteca Biomedica dell’Università di Firenze, dove mi dedico principalmente ai corsi, al reference e all’assistenza per la valutazione della ricerca.

Coordino il gruppo di lavoro che si occupa del supporto all’accesso aperto in Ateneo e faccio parte della Commissione per l’accesso aperto della mia Università. Mi occupo di Open Access praticamente da sempre, da quando il mio contesto lavorativo mi ha mostrato
tutti i limiti di un sistema di diffusione e di comunicazione della ricerca scientifica assolutamente non funzionale alle esigenze della Scienza stessa.

Ho aderito con entusiasmo a questa iniziativa, perché credo nell’assoluta necessità di formare e informare attraverso tutti gli strumenti possibili tutti coloro che si occupano a vario di titolo di ricerca e di scienza. Il tema della Scienza aperta, complesso e affascinante, potenziale portatore di enormi benefici per l’intera umanità, ha bisogno di essere spiegato, diffuso, indagato, compreso e approfondito, perché possa trovare la sua vera e piena realizzazione. Sono profondamente convinta dell’apporto fondamentale che la Scienza aperta può dare non solo nel contesto accademico e di ricerca, ma all’intera comunità terrestre e all’ecosistema.

Condivido in pieno il motto “Scienza aperta: solo scienza fatta bene!”

### Laura Testoni 

![testoni-foto (3)](https://user-images.githubusercontent.com/48010221/65978367-e112fa00-e473-11e9-909a-7debefbfd631.jpg)

* Università degli Studi di Genova - ITALIA
* [testoni@unige.it](mailto:testoni@unige.it)
* [@lauratests](https://twitter.com/lauratests)

Laurea in Scienze politiche (Università degli Studi di Genova), Diplôme d’Études Approfondies (DEA) in Sociologie (Université Paris VII Denis Diderot), Master in “Innovazione nella pubblica amministrazione” (Università degli Studi di Genova).

Attualmente Bibliotecaria (delibera E/2014/0178 Associazione Italiana Biblioteche) presso l'Università di Genova, coordino i Servizi al pubblico presso Biblioteca di Scienze Sociali e sono membro dei gruppi di lavoro: “Gestione delle risorse elettroniche” e ”Informazioni relative alle licenze editoriali”. Documentalista presso il Centro di Documentazione Europea (CDE) dell'’Università di Genova.

Ho partecipato alla traduzione di The Open Science Training Handbook perché ritengo che tradurre sia uno degli strumenti per diffondere in modo capillare i contenuti e perché i contenuti dell'Handbook possano far crescere la consapevolezza intorno ai temi chiave della Scienza aperta. Ho trovato molto positivo lavorare in un team dinamico che ha svolto tutte le attività online in modo efficace e rapido.
Come bibliotecaria e documentalista credo che l'Accesso aperto (e più in generale la Scienza aperta), sia vantaggioso per gli utenti delle biblioteche, che attraverso esso possono traguardare la loro mission di diffusione dell'informazione verso tutti. L'accesso aperto, inoltre promuove l'eccellenza dell'attività scientifica dell'Istituzione e facilita i giovani ricercatori permettendo loro di far conoscere i risultati della ricerca.


### Giorgio Signorini

![Giorgio Signorini foto](https://user-images.githubusercontent.com/48010221/65979067-fd636680-e474-11e9-8fe8-f67608350ca2.jpg)

* Università di Firenze - Dipartimento di Chimica 
* [giorgio.signoriniunifi.it](mailto:giorgio.signorini@unifi.it)

Giorgio F. Signorini si è laureato in Chimica all’Università di Firenze nel 1985 e ha conseguito il dottorato di ricerca in Chimica Fisica dello Stato Solido presso lo stesso ateneo nel 1989 con una tesi su “Proprietà dinamiche e processi di rilassamento in sistemi molecolari condensati”. Da allora ha lavorato nel campo della chimica fisica e della chimica computazionale, in particolare su tecniche avanzate di simulazione di sistemi allo stato condensato. 

In questo campo ha partecipato a più di 40 progetti di ricerca italiani e internazionali nel periodo 1991-2018, pubblicando articoli su riviste internazionali, e curando lo sviluppo del programma ORAC per simulazioni MD avanzate di sistemi molecolari in campi di forze atomistici. Nella Facoltà (ora Scuola) di Scienze Matematiche, Fisiche e Naturali dell’Università di Firenze ha curato corsi e moduli curricolari su vari argomenti tra cui chimica teorica, struttura e dinamica di proteine, struttura dei materiali vetrosi, strumenti informatici per chimici. Fa parte, dal 1991, del personale del Dipartimento di Chimica della stessa Università, dove si occupa come tecnico di Elevata Professionalità della gestione di risorse per il calcolo scientifico. Nei vari campi della sua attività, sostiene la diffusione del software open source sia per la ricerca e la didattica che per la gestione tecnica e amministrativa degli atenei.

Signorini fa parte dal 2016 del gruppo “UniFI sostenibile”, all’interno del quale segue in particolare la diffusione del modello open source come mezzo per favorire il trasferimento di conoscenza necessario per uno sviluppo sostenibile.






